<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<title>De Pronunciatione Graecae et Latinae Linguae</title>
<meta http-equiv = "Content-Type" content = "text/html; charset=UTF-8">

<style type = "text/css">

body {margin-left: 10%; margin-right: 10%;}
div.maintext {margin: 2.5em 10% 4em 0;}

hr {width: 80%; margin-top: 1em; margin-bottom: 1em;
text-align: center;}
hr.tiny {width: 20%;}

h1, h2, h3, h4, h5, h6 {text-align: center; font-style: normal;
font-weight: normal; line-height: normal; margin-top: .5em;
margin-bottom: .5em;}

h1 {font-size: 250%;}
h1 span.extended {letter-spacing: .6em;}
h2 {font-size: 200%;}
h3 {font-size: 150%;}
h4 {font-size: 120%;}
h4.hanging {text-align: left; margin-left: 1em; text-indent: -1em;}
h5 {font-size: 100%;}
h6 {font-size: 85%;}

p {text-align: left; margin-top: .5em; margin-bottom: 0em;
line-height: 1.2;}

p.illustration {text-align: center; margin-top: 3em;
margin-bottom: 3em;}
p.inset {margin-left: 1em; margin-right: 2em;}

div.center {text-align: center;}

table {margin-left: auto; margin-right: auto;}
td {vertical-align: top;}

/* sidenotes */

span.sidenote {float: right; clear: right; margin-right: -20%;
width: 15%; padding-left: 1em; font-size: 88%;}


/* text formatting */

.extended {letter-spacing: .2em;}

/* greek translit */

span.greek {border-bottom: none;}

ins.correction {text-decoration: none; border-bottom: thin dotted red;}

span.pagenum {position: absolute; right: 2%; font-size: 90%;
font-weight: normal; font-style: normal; text-align: right;
text-indent: 0em;}
span.pagenum.orig {left: 2%; text-align: left;}

div.mynote {background-color: #DDE; color: #000;
font-family: sans-serif; font-size: 90%; margin: 1em 5%;
padding: .5em 1em 1em;}
div.mynote a {text-decoration: none;}

</style>
</head>

<body>

<div class = "mynote">
<p><a name = "start" id = "start">This text</a> uses UTF-8 (unicode)
file encoding, including a few words of accented Greek:</p>

<p class = "inset">
<span class = "greek" title = "limos">λοιμός</span>,
<span class = "greek" title = "limos">λιμός</span>
</p>

<p>If any of these characters do not display properly, or if the
apostrophes and quotation marks in this paragraph appear as garbage, you
may have an incompatible browser or unavailable fonts. First, make sure
that your browser’s “character set” or “file encoding” is set to Unicode
(UTF-8). You may also need to change the default font. Transliteration
of all Greek is provided by mouse-hover popups.</p>

<hr class = "tiny">

<p>The text is taken from the 1912 Cambridge edition of Caius’s
<i>Complete Works</i>. The editor’s general introduction says:</p>

<p class = "inset">
In this volume no attempt has been made to produce a facsimile reprint.
Even if such a design had been entertained, the great variety of form in
which the original editions were issued would have made it impossible to
carry out the re-issue with any uniformity. Obvious misprints have been
corrected, but where a difference in spelling in the same work or on the
same page&mdash;<i>e.g. baccalarius</i>, <i>baccalaureus</i>&mdash;is
clearly due to the varying practice of the writer and not to the
printer, the words have been left as they stood in the original. On the
other hand the accents in the very numerous Greek quotations have been
corrected.</p>

<p>Numbers in the right margin mark the pagination of this 1912 edition.
Numbers in parentheses&mdash;here shown in the left margin&mdash;were
printed in the gutter; they probably represent pages or leaves in the
1574 original. The illustration is taken from the same volume, though
not the present text.</p>
</div>


<div class = "center">
<table summary = "centered text">
<tr><td>
<h2 class = "extended">IOANNIS CAII</h2>

<h1><span class = "extended">ANGL</span>I,</h1>

<h5 class = "extended">DE</h5>

<h4 class = "hanging">Pronunciatione Græcæ & Latinæ<br>
linguæ cum scriptione nova li-<br>
bellus.</h4>
</td></tr>
</table>
</div>

<p class = "illustration">
<img src = "images/caius43.png" width = "302" height = "338"
alt = "Caius in profile"></p>

<h2 class = "extended">IOANNIS CAII</h2>

<h1><span class = "extended">ANGL</span>I,</h1>

<h5 class = "extended">DE</h5>

<h3>Pronunciatione Græcæ &amp; Latinæ<br>
linguæ, <i>&amp;c.</i></h3>

<div class = "maintext">

<p><span class = "sidenote">
Lege lector &amp; iudica.</span>
Scripturus de noua Græcæ &amp; Latinæ linguæ pronunciatione
<span class = "pagenum orig">(3)</span>
&amp; scriptione noua, spero me sine offensione cuiusquam id facturum.
Libera enim regio hæc semper fuit, &amp; liberos in ea oportet esse
homines. Nequè enim quæ soluto animo familiariter scribi consuerunt,
temporibus istis excluduntur: etsi plena grauitatis omnia sunt. Non enim
ad graues aut exercitatos, sed leues &amp; inexercitatos scribo: &amp;
eos ratione &amp; usu doceo, quos nec usus nec longa vita instituit. Cum
essem in Italia graues viros grauiter &amp; cum decoro pronunciantes
audiebam. Cum in Britanniam veneram, nouos viros, nouo quodam
pronunciationis genere omnia personare offendebam. Hîc itaquè sic
cogitabam apud me. Cum nec Romæ, nec in uniuersa Italia, imò verò cum
nequè in Germania, Gallia, neque Belgia, nec alibi gentium, quàm in
nostra Britannia ullum unquam verbum de pronunciatione illa noua, ullauè
mentio aut significatio tum fuit, nouam pronunciationem alibi in usu non
fuisse quàm in Britannia certò scire licet. Nequè ea tamen uniuersa, sed
certo quodam loco, in quo per ea tempora oratores noui imperabant. Sic
tamen hæc refero, ut eos propter literas aliasque virtutes
<span class = "pagenum">4</span>
vehementer amem &amp; suspiciam: propter hæc verò laudem minimè. Cuius
rei alioqui certè me cepisset admiratio, cum &amp; Plautus scribat in
Casina, vetera nouis esse meliora, ideoque sapientiores esse qui utuntur
vino veteri, quàm qui nouo: qui veteres spectent fabulas, quàm qui
nouas: qui vetera opera atquè verba, quàm qui noua: qui usitata, quam
qui insueta:
<span class = "pagenum orig">(4)</span>
qui veteres comœdias, quàm qui nouas: qui veteri denique nummo, quàm
nuper nato. Thus quoque vetus nouo odoratius esse, prouerbio celebratur,
usque adeò ut idem, rem malam, sed notam &amp; usitatam, optimam esse
dicat in Trinummo. Nam quæ noua sunt, etsi optima, tamen propter
insolentiam videntur pessima, &amp; fieri potest ut usu experiaris talia
cum periculo, cum declinare non sit futurum integrum. Etenim sæpè
viatorem noua non vetus orbita fallit. Quare vetustatem suo loco
conseruandam, nouitates, etsi spem meliorum afferant, repudiandas esse
Plautus consulit: nec nouitates nos magis ad inquirendas causas
excitare, quàm magnitudines rerum debere: eosque errores quos rerum
nouitates attulerunt, naturæ ratione depellere oportere M.&nbsp;Tullius
existimat. Sed nostrorum hominum est, semper nouum cribrum, nouo paxillo
primos suspendere, et nouas inducere sectas nouis paradoxis. Quod tamen,
ut non reprehenderim ingenij exercendi causa in tenebris, ita non laudem
certè usus causa in luce: quòd præter consuetudinem patriæ, præsentis
temporis atque hominum sunt. In rebus ciuilibus dico. Nam aliò non
pertinebit oratio mea. Curo enim ut mea omnia nullam habeant publicam
offensionem, sed communem omnibus utilitatem. Quod si gaudeas
excogitasse quod prosit, certè hic non est gaudendum tibi, obest enim
magis quàm prodest, ut mox ostendam. Sed omnes obstrepunt. Quid solus
ergo contendis? Si irrident quid pergis delirare? Quid solus sapis? Sed
author es eius rei. O&nbsp;gloriosam rem, inuentorem esse inanium rerum?
tranquillitatis literariæ perturbatorem esse? quem nec Galli, nec Itali,
nec ipsi Græci commendant: nec alius quisquam præter imperitum rerum
iuuenem aut temerarium adolescentem, cui istam persuasionem in principio
per fraudem instillaueris alioqui non probaturo, imponens imperitæ turbæ
<span class = "pagenum orig">(5)</span>
<span class = "pagenum">5</span>
adolescentum, cui vix literæ sunt, &amp; multò minus iudicium. De qua re
tamen multum forsan gloriaberis tanquam in re prudenter gesta. Iam verò
si magna res non sit utro modo pronuncies, cur interturbas omnia? cur
non intermittis quod leue est, potius quàm castigari grauiter? Si sonus
(res inanis) huius aut illius literæ mulctam indictam habet grandem, cur
non inanitatem potius contemnis, quàm in mulctam incidas? Leuissimis
rebus grauissimas indicere pœnas æquum est, non propter magnitudinem rei
quæ leuis est, sed propter violatum in repub. ordinem receptum iam &amp;
confirmatum, propter contemptum, propter nouitatis exemplum, &amp;
propter temerarium in ea ausum. Nequè hic tanta pretia subesse cernimus,
quamobrem tantas difficultates lubenter subiremus, etsi in alijs
difficilia quæ pulchra. Licèt enim optima quæque &amp; inuentu &amp;
conseruatu difficilia obseruentur, non tamen quæ non facilè inueniuntur
&amp; conseruantur statim optima reputantur, in quo genere ista tua est
(si dijs placet) pronunciatio. Sed antiquitatem obijcis. Antiquata esse
fatebor certè, antiqua videri non fatebor. Nam Aulus Gellius author
grauis, antiquata &amp; desita omnia, à&nbsp;multis sæculis in usum
reuocata etsi vetusta sunt, videri tamen noua sapienter censuit. Etsi
antiqua videantur, per hominum errorem id quidem contigit, ignorantium
cuiusquam rei proprietatem. Sallustius præsentium rerum retinentissimus
semper consuetudini cessit. Ælius Gallus atque Cicero noua perpetuò
fugiebant, adeò ut nouissimus &amp; nouissimè haud libenter usi sunt.
Gellius reprehendit eos qui obsoleta in usum reuocant. Phauorinus
Philosophus nouitatis hostis, adolescentem inusitatorum studiosum,
acriter corripuit, dicens: Curius &amp; Fabritius
<span class = "pagenum orig">(6)</span>
dilucidè cum suis fabulati sunt, neque Auruncorum, Sicanorum aut
Pelasgorum (qui primi Italiam incoluisse leguntur) sed ætatis suæ verbis
locuti sunt: tu verò perindè quasi cum matre Euandri nunc loquaris
verbis iam olim desitis uteris. Quod si intelligi non vis quæ loqueris,
non hoc abundè consequeris tacens? quasi satius esset non loqui quàm non
intelligi. Demonax quoque philosophus idem faciebat. Quum enim à quopiam
quæsiuisset aliquid, atque
<span class = "pagenum">6</span>
ille verbis obsoletis atquè priscis responderet. Ego (inquit) amice te
nunc percontor: at tu perinde respondes quasi regnaret Agamemnon.
Sorbona etiam (quam Robertus Sorbona, non Caroli imperatoris frater
Theologis Lutetiæ instituerat) aliquot Raimundi Lullij opera reiecit,
quòd vetustis vocabulis iamdiu receptis &amp; usitatis reiectis, noua
infulserit. Crassus Sulpitium arguebat, quòd tollendo .i. literam de
diphthongo ei, non antiques oratores, sed rusticos messores videretur
imitari, ut est apud M.&nbsp;Tullium 3. de oratore. Catullus Arcij
hinsidias atque chommoda deridebat: quid facturus si Quinctilianos atquè
Quinctios, ut nunc loquuntur atque scribunt, Chicherones atque Quinctos,
Kikerones &amp; Kicherones, pecuniam &amp; peguniam, coilum chœlum &amp;
cœlum, cernos &amp; chernos, discipulos &amp; dischipulos iam audiret:
quibus multi hodiè utuntur loquendo &amp; scribendo, sermonis atque
scriptionis vitia imitati, non virtutes consecuti. Ad hæc Lacedæmonij
quòd simplicia atque consueta placuerunt, Terpandrum præstantissimum
Citharædum mulctasse dicuntur, quòd unam solam chordam præter
necessitatem intendisset. Ad extremum Romani, rhetores Latinos &amp;
philosophos edicto urbe Roma pepulerunt, quòd nouum genus disciplinæ
instituerunt. Noua enim Romanis, viris certè in omni re sapientibus quæ
præter consuetudinem &amp; morem maiorum
<span class = "pagenum orig">(7)</span>
suorum illata sunt, neque placuerunt, neque recta videbantur. Eam ob rem
M.&nbsp;Cicero in oratione contra Catelinam refert, Seruilium Halam,
Sp.&nbsp;Melium nouis rebus studentem sua manu occidisse. Nihil enim
periculosius in usu vitæ esse rebantur, quàm veteribus relictis ad noua
deuolare. Nam inconstantia magnam ipsa in se leuitatem habet, subitaque
consuetudinis, &amp; usus commutatio, plena maximarum rerum Cic. de
offensione est.
<span class = "sidenote">
Cic. de senect.</span>
Quamobrem sapienter M.&nbsp;Cato, qui Appium senect. cæcum laudat, quòd
vigebat in eius domo patrius mos &amp; disciplina. Sapienter veteres,
qui legibus antiquis, opsonijs verò recentibus utendum censuerunt.
Sapienter &amp; Iurisconsulti, qui nihil temerè innouandum nisi euidens
ratio postulauerit, præcipiunt. Hinc factum existimem, ut scholæ iuris
nostri publici nullo modo adduci possunt, ut relinquant
<span class = "pagenum">7</span>
suum <i>octabis</i>: nec scholæ quædam Academicæ ut deficiant à suis
sotulis, cum artium magisterio initiandi sunt: aut ocreis, cum SS.
Theologiæ Doctoratus gradu insigniendi sunt: aut ouis vario modo
præparatis cum in determinationibus Bacchalaurei nouitij, seniores sui
gradus conuiuijs excipiant: nec in disputationibus, sedentibus
disputatoribus, ut auditores humi non procumbant, fusi per densum
substratum iuncum: nec ut caputium patientiamque quam vocant stamineam
(peculiare gestamen collegis Hispanorum Collegij apud Bononienses)
deponant Hispani Bononiensis Academiæ. Quos omnes laudo equidem, quod
leuibus momentis non impellantur huc atque illuc inconstanter, nec a
veteri sua consuetudine auellantur desciscantque facilè: ut nonnullæ
solent Academiæ in quibus leuitas iuuenilis magna paruis, quadrata
rotundis, &amp; formas formis mutat imprudenter admodum, nullo seruato
ordine, nulla
<span class = "pagenum orig">(8)</span>
consuetudine aut grauitate. Certè mihi videntur illi planè cuculi atque
oues, qui eos, qui ut homines pronunciare iamdiu usi sunt, abolitis
cuculorum atque ouium vocibus, eodem reuocare velint, atque ex obscuris
ænigmatibus &amp; antiquis cum difficultate discere studeant, quæ viua
vox, certus præsensque usus cum facilitate clarè possunt docere.
Synesius Cyrenensis in laudatione Caluicij, &amp; Lacedæmonij in
legibus, grauiora suadent in eos qui præter consuetudinem patriæ aliquid
intulerunt: puta cicutam, &amp; suspendium. Etenim Synesius eos qui
præter consuetudinem patriæ aliquid innouarant cicuta dignos existimat,
quod rudes &amp; indocti absurdarum opinionum fautores esse consuerunt,
existimans cum prouerbio: Superiorum temporum omnia meliora, quòd &amp;
usu confirmata sunt, &amp; pace tranquilla, cuius &amp; vox dulcis et
res ipsa salutaris est. Lacedæmonij verò usque adeò formidabant rerum
nouitates, atque etiam ad earum recordationem tantopere inhorrescebant,
ut lege lata sanciuerint, ne quis innouare quicquam auderet, qui chorda
è collo suspensa prius non prodiret, ut si de nouitate consilium parum
placeret, audaciæ suæ pœnas daret. Etenim euentus varios res noua semper
habet, ut Cornelius Gallus scribit, &amp; magna ex parte periculosos:
sic ut siue vi imperare
<span class = "pagenum">8</span>
velis hanc pronunciationem nouam, siue stultitiæ blandimentis iuuentuti
instillare, importunum hac ætate facis, mouere quæ stabilita sunt, cum
præsertim omnium rerum mutationes cædem, fugam, aliaque hostilia (ut
Sallustius ait) portendant.
<span class = "sidenote">
In bello Iugurth. fol. 35.</span>
Usque in ciuilibus consisto, omnia enim secundum materiam subiectam
intelligo. Ex quibus scire licet nequè antiquata in usum esse reuocanda,
neque noua esse amplectenda, neque extra publicam viam esse
deflectendum, sed cum
<span class = "pagenum orig">(9)</span>
pronunciationis antiquitas euanuerit (si aliter olim pronunciarunt quàm
hodiè nos proferimus) usum scientiamque præstare nos debere eius, qua
præsentes utimur: uti docti viri solent, qui scientiam sibi reseruant,
usum autem loquendi populo concedunt, qui loquendum ut multi, sentiendum
ut pauci sapienter præcipiunt, nec immutandum quicquam inconstanter
censent: nec mouenda esse rerum nouitatibus quæ bene constituta et
confirmata sunt existimant, etsi vetustatis speciem sibi induant. Etenim
non est quamobrem in hac benè confirmata repub. literaria quis velit iam
dicere, ore sanè agresti atque rudi, <i>queis</i> pro <i>quibus</i>, nec
<i>veias</i> pro <i>vias</i>, nec <i>olli</i> pro <i>illi</i>,
<i>mareito</i> pro <i>marito</i>, nec <i>maxumè</i> pro <i>maximè</i>,
nec <i>sueuerat</i> pro <i>consueuerat</i>, nec <i>deico</i>,
<i>eidus</i>, <i>pulchrai</i>, <i>veitæ</i>, <i>ubei</i>, <i>quei</i>,
<i>heic</i>, <i>fœminai</i>, <i>suom</i>, <i>deilexit</i>,
<i>horunc</i>, <i>abei</i>, <i>erodita</i>, <i>pictai</i>, <i>aulai</i>,
<i>nepai</i>, quæ iam obsoleuerunt, &amp; repetita molesta sunt, &amp;
interturbant omnia, pro <i>dico</i>, <i>idus</i>, <i>pulchræ</i><ins
class = "correction" title = "comma missing">, </ins><i>vitæ</i>,
<i>ubi</i>, <i>qui</i>, <i>hic</i>, <i>fœminæ</i>, <i>suum</i>,
<i>dilexit</i>, <i>hunc</i>, <i>abi</i>, <i>erudita</i>, <i>pictæ</i>,
<i>aulæ</i>, <i>nepæ</i>, ut nec multa alia propter carminis
necessitatem, aut alijs propter affectationem, non propter meliorem
scribendi aut pronunciandi rationem usitata. Nequè enim propter
insolentiam aures eruditorum hæc ferre possent, nisi quod Poetis libero
hominum generi propter eorum ligatam orationem semper fuit potestas
quidlibet audendi. Exit in immensum facunda licentia vatum: inquit
Ouidius: Obligat historica nec sua verba fide. Hinc apud eos, Tmolus
habet aures, saltant quercus, aues loquuntur, et saxa fiunt homines.
Utuntur tamen hodiè haud dissimili pronunciandi genere, quod Borealismum
seu Scotismum nominamus (quemadmodum Alcibiades Labdacismo) quia
Borealibus Anglis (quos Calidonios Britannos Lucanus vocat) atquè Scotis
<span class = "pagenum orig">(10)</span>
<span class = "pagenum">9</span>
vicinis est in usu, dum <i>saibai</i>, <i>taibai</i>, <i>vaita</i>,
<i>aita</i> dicant, cum <i>sibi</i>, <i>tibi</i>, <i>vita</i>,
<i>ita</i>, pronunciandum sit. Mordicus tamen retinent non ratione sed
pertinacia, &amp; petulantia: etsi australibus Anglis ita vulgo
contemnitur hoc pronunciationis genus, ut Phaliscis seu Thuscis
Bergomense apud Italos. Est enim rudis &amp; inconditi vulgi, quibus ut
est decorum patrio more loqui: ita australibus Anglis valdè indecorum
alio uti quàm suo. Licet tamen hic contemplari iudicium iuuentutis, quæ
vitia pro virtutibus amplectitur, ut solet vulgus Aulicorum, qui
camisias crispatas, &amp; cothurnos coriaceos inducunt ornamenti causa,
qui principio causa contegendi crura, &amp; colla morbida, ad
quotidianum usum sunt inuenta. Nam olim &amp; nostra memoria cum sana
essent omnia, nec cothurnis utebantur, &amp; denudata virorum colla
erant ad pectus, &amp; pectora expapillata (ut Plauti verbo utar) atquè
ad papillam denudata, etiam brumali tempore. Sed hæc obiter de
Borealismo. Ad diphthongos iam paucis venio. De quibus etiam
Iurisconsulti aliter sentiunt, quàm noui isti pronunciationis authores.
Theophilus enim Antecessor cum vellet uti aliena lingua, non <span class
= "greek" title = "praïtôr">πραϊτωρ</span> dixit diuisa diphthongo, sed
<span class = "greek" title = "praitôr">πραιτωρ</span> &amp; prætores,
unita. Cuius rei non alium magistrum, quàm eius temporis usum reor: qui
&amp; ad nostrum usque promanarit, &amp; per omnem orbem disseminatus
&amp; receptus est. Quod si non lubenter ferant, quin diphthongorum
omnes literas suis sonis ipsi exprimant, contra quàm vult receptus usus,
quod voluntatis &amp; petulantiæ error est, non necessitatis, at saltem
alijs permittant ut in sua etiam sit voluntate sine reprehensione,
veteri &amp; recepto more pronunciare, maximè quod multi errores
reperiantur apud authores (ut aiunt) ex diphthongis resolutis in
simplices
<span class = "pagenum orig">(11)</span>
literas. Noui tamen isti homines nescio quam commoditatem puerilem in
docendo, pueris manare ex hac sua pronunciatione dicunt. Quasi verò
Græcorum pueri, &amp; qui hodiè utuntur veteri pronunciatione, linguam
Græcam discere, sonare, &amp; intelligere veteri illa nequiuissent, aut
si quiuissent, non ita tamen commodè. Scilicet. Equidem puerile magis
existimo quàm virile, puerileque esse argumentum puto. Nam si commodior
ratio sit, (ut ita dem) non tamen vetustior
<span class = "pagenum">10</span>
est, quæ res in controuersia est, minusque arguit veteres sic
pronunciasse, nec esse puerorum causa immutanda omnia aut subuertenda
censeo. Id enim experimento didici, varietatem pronunciandi mutuum
commercium &amp; societatem hominum rerumque intellectum summouere:
discordémque hanc pronunciationem sermonis commercio nunquam
contracturam ad colloquia. Nequè enim Græcus Patriarcha cum istic
regnante Edwardo sexto Londini esset, Checum, nec Checus Patriarcham
intellexit: hic nouo, ille ueteri pronunciandi modo usus: quo omnes
Græci adhuc utebantur cum ego essem Venetijs, tum è Cathedra Græcas
literas profitendo, tum in templis sacra celebrando. Audiebam enim data
opera sæpius. At si ego tacerem norit Oxoniensis schola, quemadmodum
ipsa Græcia pronunciarit, ex Matthæo Calphurnio Græco, quem ex Græcia
Oxonium Græcarum literarum gratia produxerat Thomas Wolsæus, de bonis
literis optimè meritus Cardinalis, cum non alia ratione pronunciarit
ille, quàm qua nos iam profitemur. Id si ita sit, nos Britanni docebimus
ipsos Græcos in ipsa Græcia oriundos sua verba sonare? suas voces atque
literas pronunciare? &amp; plus in aliena lingua sapiens
<span class = "sidenote">
<ins class = "correction" title = "brackets and question mark in original:
sidenote added by 1912 editor?">[sapiemus?]</ins></span>
quàm ipsa gens atquè natio, cui lingua Græca familiaris atque etiam
vulgaris est, &amp; successione temporum continuata, tanquam per manus
esset tradita?
<span class = "pagenum orig">(12)</span>
Nemo qui Gallicè velit discere, ex Anglo petet, si sapiat, nec contra:
nec qui Italicè, ex Germano, sed ex sua quæque gente sunt discenda. At
si pueris instituendis prodesse posset, uti aiunt, usu publico posset,
ut cum alijs usu conueniant in sermone ad intellectum. Nam si doceas
quod usui publico esse non possit, quorsum doctrinam? Cogetur qui
didicit dedidicisse, &amp; eum pronunciandi modum discere qui in usu
est, ut eo utatur cum in publicum prodierit, cum inter homines versatus
fuerit, &amp; cum in theatrum doctorum venerit: nisi velit haberi
ineptus et ridiculum caput omnibus. Et qui docebit quoque ad istum
modum, duplicabit operam &amp; mercedem, uti Fabius Quintilianus
scribit, tum ut prioris obliuisci instituat, tum ut insequentis
pronunciationis rationem ostendat, discentis incommodo &amp; labore
graui, &amp; temporis &amp; compendij iactura grauiori, quæ rectius in
principio potuissent
<span class = "pagenum">11</span>
collocari in meliores usus. At ad usum publicum profuerit minimè. Nam
priuata hæc pronunciatio paucorum tantum hominum in Britannia est, &amp;
eorum iuuenum, alibi minimè recepta gentium. Sed hij pauci sic
pronunciant, ut se mutuò intelligant, dices. At orbis uniuersus non est
ista paucitas. Nec paucis priuato loco atque usui doctrina constituitur,
sed publico &amp; uniuerso, ut inter homines cuiusque regionis cum laude
linguæ, &amp; ingenij gloria verseris. Quamobrem ne docendo quidem, ullo
modo ad usum publicum conducet ista noua pronunciatio. Hactenus ergo
vetus illa pronunciatio nihil prohibuit, quin &amp; rectè loquerentur
homines, &amp; per orbem uniuersum intelligerentur, sic ut non sit opus
noua. Sed ita pronunciandum sentis ut discernas inter voces, inter
vocales &amp; diphthongos. Quasi verò usu, doctrina, sensu,
<span class = "pagenum orig">(13)</span>
accentu, genere, quantitate, numero &amp; casu nihil comprehendi, nihil
discerni possit, nisi demittamus nos, descendamusque ad puerilem legendi
simplicitatem, ac plenis buccis proferamus satis rusticè, <span class =
"greek" title = "Phoïbos">Φοϊβος</span>, <i>toutois</i>, <i>cai</i>,
<i>lobois</i>, <i>mousais</i>, <i>basilews</i>, <i>epeiros</i>,
<i>tuptomai</i>, <i>chreia</i>, <i>chresimos</i>, <i>apophugen</i>,
<i>husteron</i>, <i>kibdes</i>, <i>cuclops</i>, <i>korakeion</i>,
<i>lewcon</i>, <i>hippewein</i>, <i>wyos</i>, <i>pais</i>, &amp; hoc
genus alia: pro <i>phœbus</i>, <i>toutis</i>, (veteri more) <i>cha</i>,
<i>louis</i>, <i>musæs</i>, <i>vasileus</i>, <i>epirus</i>,
<i>typtomæ</i>, <i>chria</i>, <i>chrisimos</i>, <i>apophygen</i>,
<i>ysteron</i>, <i>cibdis</i>, <i>cyclops</i>, <i>coracion</i>,
<i>leucon</i>, <i>yppewin</i>, <i>yios</i>, <i>pæs</i>, unde pædotriba,
non paidotriba: aut quasi nihil aliud esset quo dijudicaremus inter
parere pro parturire, &amp; parêre pro obedire in isto versu. Fœmina
vult parere, sed non parêre lubenter, nisi crassa pronunciatio: eadem
penè nota qua <span class = "greek" title = "loimos">λοιμός</span> &amp;
<span class = "greek" title = "limos">λιμός</span> in pronunciatione,
non tamen in scriptione. Nam inter λοιμος &amp; λιμος in scribendo
manifesta est differentia. Apollo tamen videtur limos dixisse &amp;
pronunciasse veteri Græcorum more, alioqui nulla fuisset dubitatio in
oraculo. Certè antiqui <i>Achilles</i>, <i>Tydes</i>, <i>Theses</i>,
&amp; <i>Ulisses</i> dicebant, non <i>Achillews</i>, <i>Tudeus</i>,
<i>Thesews</i>, et <i>Ulussews</i> quemadmodum recentes: uti ex eorum
&amp; interpretum libris ea adhuc referentibus scire licet. Quod si olim
Græci eo quo recentes isti modo crassius, durius, &amp; asperius
pronunciarunt, (quod acerrimè isti defendunt, cum dicunt Græcos) etiam
tum Græci erant Barbari, cum&nbsp;ex
<span class = "pagenum">12</span>
omnibus gentibus soli non habebantur Barbari. Barbari enim ab initio
dicti sunt (ut inquit Strabo) qui crassè, difficulter, asperè atque
duriter loquebantur: in quorum genere fuerunt omnes gentes præter
Græcos: à&nbsp;quibus postea (corrupta Græcia) barbara ea appellatio ad
omnes præter
<span class = "pagenum orig">(14)</span>
Latinos translata est, quòd mitiorem linguam &amp; isti habebant et
magis cultam. Si quis tamen ex Latinis esset qui non rectè verba
proferebat, barbarè loqui etiam ille dicebatur. Sed pergo. An sapientem
Hebræum putares, si puerorum causa renunciata omnino perfecta illa &amp;
absoluta sine punctis legendi ratione, ad punctorum rationem et
simplicitatem in uniuersum deficiat? An non omnes tanquam infantem &amp;
ineptum dicerent? Nisi velit primùm suos Tyrones per punctos ad
lectionem introducere, ac tum ad absolutam illam legendi rationem sine
punctis traducere: quod laboriosum esset geminique operis. Rursus an
sapientem Gallum qui rudiorum causa velit rudius pronunciare, &amp;
aliter quàm vulgus Gallorum solet, &amp; eas literas in voces inserere,
quas usus excludit. Doctos enim docta decent, indoctos formare possunt
docti pro arbitrio, seorsim, sine uniuersitatis dissolutione, &amp; ita
instituere prout optimum cuique videbitur, modò non deficiant à
consuetis, nec in dicendo &amp; scribendo nouas turbas excitent, noua
dogmata non introducant cum reipub. literariæ inquietudine, &amp;
personarum offensione. Ut si quis vellet docere priuatim legendum
<i>homo</i> non <i>omo</i>, &amp; <i>hupsilon</i> non <i>ypsilon</i>,
vel <ins class = "correction"
title = "printed as shown, with initial iota (i)">ἱpsilon</ins> ferendum
fuit, modò doceat admonendi non utendi causa (ut prudentes solent qui
(ut dixi) scientiam sibi seruant, usu autem ut populus loquuntur) quod
h. non sit litera, sic ut faciat vocem ut vocalis, aut liquescat ut
liquida, aut consonet ut consonans, aut mutet ut muta, sed aspiret
tantùm ut spiritus, ac ventus leuis sine voce. Eam ob causam apud
scriptores veteres, leges <i>ydropisis</i>, <i>termæ</i>, <i>Batonia</i>
&amp; <i>Iuernia</i>, pro <i>hydropisis</i>, <i>thermæ</i>,
<i>Bathonia</i> &amp; <i>Hybernia</i>, uti in libro nostro de thermis
Britannicis, et Symphonia vocum Britannicarum annotauimus. Istas tamen
<span class = "pagenum orig">(15)</span>
ineptias Deus bone, quàm mordicus retinent noui isti et defendunt (ut
sibi quidem videntur) pertinaciter, cum nullo tamen modo iustis
rationibus possint. Iuuenes si hîc
<span class = "pagenum">13</span>
ineptirent solùm duce iuuene, ferendum fuit. Iam verò cum audiam senes
delirare hijs ineptijs, quid intollerabilius? Nam hos iudicium, ratio,
&amp; experientia doceret. Præterea in senecta ætate ludere par impar,
equitare in arundine longa, quouis vento agitari, nihilquè constantis
hominis habere indecorum est. Cicero in Bruto notat ætatem quæ ante se
fuit, in qua Ennius, Liuius, &amp; L.&nbsp;Sisenna erant, quorum stilus
erat (ut ille ait) horridior, nec dum perfectè loquebantur. Sua autem
ætate unctior &amp; splendidior consuetudo loquendi fuit. Et quamuis
(inquit) L.&nbsp;Sisenna facilè omnes vincat superiores, indicat tamen
quantùm absit a summo. Nam usus est aliquando veteribus verbis, &amp; ab
usu perfecto, &amp; auribus eruditis remotis. Rectè enim loqui putabant
esse, inusitatè loqui. Idem eodem in Bruto nimiam vetustatem explodendam
monet. Sed nimia (inquit) vetustas nec habet eam quam quærimus
summitatem, nec est sanè tolerabilis. Ego igitur hortator essem, ut a
suscepta hac nuper (si omnino suscepta fuit) desitáque olim
pronunciatione desistant, qui utuntur: si non propter has quas ante
retuli causas, at certè propter hæc quod eadem pronunciatione
honestissima verba turpissimè sonent, ut <i>ascitum</i> &amp;
<i>asciscunt</i> apud nostros. Etenim in harum vocum prima, si c.
proferas ut ch. &amp; in secunda utrumque c. ut k. more nouo, utrumque
vocabulum tanta turpitudine proferetur, quanta non sinit verecundia mea
explicare. Quamobrem malui rem tacita cogitatione præterire, quàm
dilucidius patefacere: cupio enim rebus adesse nomina, sed non nominibus
pudorem. Sed
<span class = "pagenum orig">(16)</span>
superciliosorum Grammaticorum maximè culpa hæc pronunciatio Latina
introducta est, cùm nescio qua æmulatione alter alterum nouitate aliqua
studeat superare. Id quod exemplo cuiusdam amici adhuc viuentis, qui in
schola Paulina atquè item Antonina Londini educatus iam olim est,
didici. Etenim cum in ludo literario diui Pauli erat, docebatur sonare
docheo pro doceo: cum in scholam S.&nbsp;Anthonij idem venerat, iussum
est proferre dokeo pro doceo: nullo planè discentium commodo, sed ne
docentium quidem: tantùm inseruitum est istorum libidini quorum
præceptum id erat, pronunciationis vitio, &amp; pubertatis incommodo.
Itaque imponendus modus
<span class = "pagenum">14</span>
est, alioqui nullus futurus finis est, hoc isto, illo alio modo verba
proferente atquè scribente. Nam &amp; in scriptione quoque noua ratio
hodie proponitur. Sed nemo (quod sciam) usquè adeò desipuit hactenus ut
sequi vellet, ne author quidem eius. Neque enim cæcum ducem, nequè
amentem consultorem. Quod si quis vellet, at constituenda illi schola
noua scribendi &amp; legendi fuit, dediscendáque quæ didicit omnia,
&amp; innouanda omnia omni populo, euersis quibus hactenus usi sumus
omnibus: usquè adeò mobilia sunt hodiè hominum ingenia in istis nugis,
ut nihil fixum, nihil in perpetuum constitutum habeant. Nec unum nugandi
genus est in scribendo, sed diuersum, hic uno, ille altero usus modo:
hic nouam literarum formam &amp; pronunciationem commentus, ille
alteram: &amp; eas ineptas sanè et insulsas, etiam simplicibus
mulierculis. Non est tamen tam stupidus quisquam, aut impudens &amp;
insulsus rei alicuius nouæ author, qui non sit habiturus suæ stultitiæ
fautores et sectatores, vel homines adolescentes, vel stultam
plebeculam: at grauem virum cui sit iudicium, ne unum quidem. Nisi si
fortè
<span class = "pagenum orig">(17)</span>
ingenij sui ostentandi causa hoc fecerint, ut Isocrates laudando
Busyrim, Libanius Thersitem, Lucianus Muscam, Quartanam Fauorinus,
Caluiciem Synesius Cyrenensis, Comam Dion Chrysostomus, &amp; nostri
sæculi Cornelius Agrippa scribendo de vanitate scientiarum libellum:
Copernicus de motu terræ &amp; statione cœli volumen: et Erasmus
Rhoterodamus de febre &amp; Phalarismo libellos. Nam rhetores subinde
animi causa solent tractare materias <span class = "greek" title =
"adoxous">ἀδόξους</span>, &amp; exercendi gratia argumentum infame
declarare. Ita si de pronunciatione noua &amp; scriptione noua
sensissent noui isti authores, &amp; cum præfatione sensus sui hoc esse
suum commentum dicerent, non ad usum atque professionem, sed ad ingenij
gloriam &amp; exercitium, æquior essem, amplectererque certè lubens.
Alioqui videant illi, quàm nihil aliud quàm suam traducant infantiam,
nec esse consecuturos aliquando ut grauia ingenia flectant ad suas
nænias. Reliqua si sequacia fuerint, quæ gloria erit? Mallem unum grauem
virum consentientem mihi mille iuuenibus: ut quibus nec dum per ætatem
confirmatus animus est, nec maturum
<span class = "pagenum">15</span>
iudicium, nec usu experimentum, etsi grauissimè de se sentiant: cum
tamen vestitu, gestu, &amp; oratione longè se ostendant alios, ut in
lib.&nbsp;1 de Antiquitate Cant. Academiæ plenius diximus. Nam ut in
vijs peregrinus, sic in rebus imperitus. Certè istis nouitatibus, istis
modis, nihil aliud quàm sterilis labor, sterilísque difficultas sequitur
in promendo cum multorum risu: quòd ea rustica sit et simplex, parum
condita et delicata, affectatione quadam ineptè acquisita, nec erudite
ore digna: denique quòd doctas aures vehementer offendit, ingrata planè
&amp; odiosa omnibus, præterquam nouitatis studiosis. Nam suauitatis in
sermone politiores scriptores semper fuerunt obseruantissimi. Siquidem
maior ratio apud eos euphoniæ fuit, quàm disciplina
<span class = "pagenum orig">(18)</span>
regulæ. Hinc Græci angelos phormingos, &amp; papæ proferre, præcepto
usuque imperarunt, cum <span class = "greek" title =
"angelos">ἄγγελος</span>, <span class = "greek" title =
"phormingos">φόρμιγγος</span>, &amp; <span class = "greek" title =
"Babai">Βαβαὶ</span> rudius proferendum alioqui fuit: et Romani
<i>dingnum</i> cum <i>dignum</i>, <i>pungnum</i> cum <i>pugnum</i>,
&amp; <i>mangnum</i> cum <i>magnum</i> sit dicendum: ut mitigetur
pronunciationis difficultas, &amp; euitetur soni vitium, quod Græci
<span class = "greek" title = "kakophônian">κακοφωνίαν</span> dicunt.
Quin &amp; Itali Romanorum soboles eadem de causa id pronunciandi genus
adhuc obseruant, qui ne magnum dicant duriter, maignum sonant molliter:
et dingnum, ne dignum. Britanni quoque atquè Galli Romanorum æmuli, ne
magnum dicant, main proferunt, ut <i>Charles le main</i>, Carolus
magnus: <i>le main see</i>, magnum mare: et in alearum usu, <i>the main
chaunce</i>, sors magna: ac pro <i>est</i>, et, elisa .s. litera. Eadem
suauitatis ratione ijdem omnes B. per v. in Græcis &amp; Latinis
dictionibus efferunt: et pro <span class = "greek" title =
"bikiou">βικίου</span> (id est <span class = "greek" title =
"aphakês">ἀφακῆς</span>) vitia, et pro Bienna Vienna, &amp; pro <span
class = "greek" title = "biktora">βίκτορα</span> victorem: &amp; pro
Abellana Auellana, non è contra dicunt. Et in vetustioribus Græcorum
codicibus manuscriptis rarò videbis b. literam, sed eius loco
characterem v. latinæ literæ similem. Latini quoque vetustiores,
Vetonica pro Betonica dicunt, inter quos est Apuleius: et <i>Iuernia</i>
pro <i>Hibernia</i>, et <i>lauoro</i> pro <i>laboro</i>, et <i>terra de
Lauoro</i>, pro Laboriæ, (quo verbo Plinius utitur) quæ pars est Italiæ.
Hos si damnes, utere licentia pro me, &amp; in usum quoque reuocato si
libet, <i>appludam</i> et <i>floces vini</i>, pro furfuraceo pane, et
fæcibus vini:
<span class = "pagenum">16</span>
Dubenum pro Domino, Bubsequam, Bouinatorem, et manticulatorem quoque,
pro Bubulco, conuiciatore, et clanculario fure, seu versuto: ut habet
Festus Pompeius, Pacuuius, et Aulus Gellius: et hoc genus obsoleta et
inusitata omnia, quod nemo sanæ mentis faciet. Sin probes, à&nbsp;nouo
illo pronunciationis genere vel horum exemplo desiste. Illud in
<span class = "pagenum orig">(19)</span>
uniuersum te scire expedit, pronunciationis rationem dicendi rationi
esse simillimam, quæ in medio posita (ut ait Cicero de Oratore) communi
quodam in usu atquè in hominum more et sermone versatur. Nam ut in
cæteris artibus id maximè excellit quod longissimè sit ab imperitorum
intelligentia sensuquè seiunctum, ita in dicendo vitium est vel maximum
à vulgari genere orationis, atquè à consuetudine communis sensus
abhorrere.
<span class = "sidenote">
De laude Caluicij.</span>
Etenim qui ad populum scribit vel loquitur (ut inquit Synesius) necesse
est illum in opinione popularium esse, et ea fingere, et de hijs
disserere quæ populo grata sunt. Atquè ut histrioni actio, saltatori
motus non quiuis sed certus quidam et laudabilis: sic in pronunciandi et
scribendi genere, certum quoddam et communi usu receptum, non quoduis à
consuetudine alienum et remotum habetur consentaneum. Non enim ea ratio
esse debet apud nos in literis quæ in vestibus, quæ omnibus horis aliæ
penè fiunt et diuersæ, aut materia, aut forma, aut colore, aut omnibus
hijs. Unus enim vultus apud nos odiosus est. Cuius rei gnari non
insolentes Grammatici, quotquot hactenus mihi vidisse contigit, omnes
cum de literarum potestate tractant ita proferendas esse præcipiunt, ut
usus doctorum per omnem reliquum orbem iam olim receperit. Inter quos
Petrus Antesignanus est, homo doctus atque elegans, et Nicholai Clenardi
scholiastes. Is de noua ista pronunciatione ita censet, ut eius authores
curiosos magis existimet, quàm veteris pronunciationis intelligentes: et
eorum rationes vaniores, quàm ut eis adhibenda fides sit: ob idquè
pronunciandum veteri et recepto hactenus usu, existimans eum qui ex
errore imperitæ iuuentutis pendeat, in magnis viris non esse habendum.
Eius verba hæc sunt. Quarta columna,
<span class = "pagenum orig">(20)</span>
&amp;c. elementorum potestatem complectitur, quo pacto scilicet debeant
enunciari, de qua re variæ sunt hodiè &amp; multiplices
<span class = "pagenum">17</span>
Grammaticorum opiniones, dum quidam curiosè nimis ad antiquam
pronunciandi rationem omnia volunt reuocare, cum tamen ipsi prorsus
incerti sunt, quo pacto prisci illi hæc pronunciarunt, &amp; coniecturæ
sunt admodum ieiunæ. Illis itaque non est fides adhibenda, nisi prius
priscorum aliquem ab inferis excitarint. Hæc ille. Et paucis
interpositis, ista subiungit. Qui verò illis (professoribus)
destituuntur, &amp; proprio marte linguam Græcam discere coguntur,
pronuncient elementa Græca more Latinorum Græcis in hac tabula
respondentium. Quæ certè pronunciandi ratio vetus est, &amp; recepta
usu. Huius opinionis quoque olim per iuuentutem (quod ipse noui) erant
isti præceptores noui. Verùm loco stare nesciuerunt, sed gressus
glomerare superbos voluerunt. In ea quoque erat et Thomas Morus,
Linacrus, Lupsetus, &amp; Erasmus, qui in prouerbio, Stultior Morycho,
<span class = "greek" title = "moruxai">μορύξαι</span> transfert Moryxæ,
non moruxai, etsi de pronunciatione multa disputauerat, quæ gloriæ
studio potius, quam usus gratia se scripsisse, ex hijs &amp; alijs locis
scire licet diligenter obseruanti. Paræmium quoque dixit, non paroimium,
et Hippoclidem non Hippocludem in prouerbio: non est curæ Hippoclidi:
&amp; gymnasium non gumnasium, &amp; Sybaritica, Smyrnæ ac Syracusæ, non
Subaritica, Smurne &amp; Suracusai. Longum esset omnes istas vanitates
percensere, vix dies, aut etiam annus sufficeret. Sed quid de recentibus
loquar, cum vetusti Græci &amp; Latini consueta religiosissimè
obseruarunt. Galenus enim homo Græcus, &amp; summi iudicij ac doctrinæ
vir, ut si quis alius sui aut insequentis temporis, lib.&nbsp;1. operis
sui de Compositione medicamentorum qua parte de modo lauandi lithargyron
&amp; alia metalla scribit, <span class = "greek" title = "tê kratousê
sunêtheia">τῇ κρατούσῃ</span>
<span class = "pagenum orig">(21)</span>
<span class = "greek" title = "tê kratousê sunêtheia">συνηθείᾳ</span>
utendum censet. Etenim cum medici sui temporis recentiores dicebant,
<span class = "greek" title = "emplastron">ἔμπλαστρον</span>, <span
class = "greek" title = "kentrion">κέντριον</span>, <span class =
"greek" title = "kai mêlôtrida">καὶ μηλώτριδα</span> cum <span class =
"greek" title = "rho [letter]">ῥ.</span> in ultima, is eam scribendi
&amp; pronunciandi rationem sequi maluit propter consuetudinem iam tum
receptam &amp; usitatam, quàm <span class = "greek" title =
"emplaston">ἔμπλαστον</span>, <span class = "greek" title =
"kention">κέντιον</span>, &amp; <span class = "greek" title =
"mêlôtida">μηλωτιδα</span> dicere sine <span class = "greek" title =
"rho">ῥ.</span> litera, etsi ab <span class = "greek" title =
"emplattein">ἐμπλάττειν</span>, <span class = "greek" title =
"kentein">κέντειν</span>, <span class = "greek" title = "mêlês te kai
ôtos [both ‘mêlês’ and ‘ôtos’]">μηλής τε καὶ ὠτὸς</span> oriantur, in
quibus <span class = "greek" title = "rho [letter]">ῥ.</span> litera non
est. Tanti erat apud illum consuetudo. Docet etiam eo in libro, quem
contra eos scripsit qui reprehendant solæcismum facientes in sermone,
ipsos quoque Atticos
<span class = "pagenum">18</span>
secutos esse eam quæ in loquendo præualuit consuetudinem. Tradiderunt
item qui ante Galenum fuerunt, docti viri (ut ipse refert) Atticam
linguam varijs modis corruptam atque à proprietate sua viciatam, secutos
tamen esse eam quæ suo tempore inoleuit consuetudinem omnes, qui apud
Græcos ullum præcellentis doctrinæ nomen consecuti sunt, idem refert.
Cum ergo (inquit) in omnibus libris medicinalibus, <span class = "greek"
title = "emplastron">ἔμπλαστρον</span> cum <span class = "greek" title =
"rho">ῥ.</span> scriptum inuenimus, &amp; nos quoque quòd inualuit
consuetudine, in loquendo &amp; scribendo utendum censuimus. Hæc
hactenus Galenus. Eretriensibus quoquè consuetum est <span class =
"greek" title = "rho [letter]">ῥ.</span> pro <span class = "greek" title
= "sigma [letter]">σ.</span> proferre, ut <span class = "greek" title =
"sklêrotêr">σκληρότηρ</span> pro <span class = "greek" title =
"sklêrotês">σκληρότης</span>, (unde prouerbium Eretriensium <span class
= "greek" title = "rhô">ῥω</span>). Atheniensibus contra, ut <span class
= "greek" title = "tharsein">θαρσείν</span> pro <span class = "greek"
title = "tharrhein">θαῤῥεῖν</span>, utrobique si euertas usum,
notaberis, et derideberis. Nec Græci solùm (ut dixi) sed Latini quoquè
hanc secuti sunt consuetudinem. Nam Ciceronis ætate inualuit stator, pro
apparitore seu tabellario, ut ex epistola eius ad Caninium atque Celsum
scire licet: ex Planci quoque ad Ciceronem. At Ulpiani &amp; Iustiniani
temporibus, strator inoleuit in eadem significatione, addita r. litera
in prima syllaba. Secuti tamen sunt eorum temporum morem qui insecuti
sunt Spartiatus in Caracalla, &amp; qui de iure scripserunt præcipui.
Itaque quemadmodum in vocibus atque literis si
<span class = "pagenum orig">(22)</span>
quid innouaueris, reprehenderis, nisi consuetudo uniuersalis patietur,
ita in pronunciatione. Prætereo quemadmodum hodiè quantitates
syllabarum, longas in breues, &amp; breues in longas mutent, faciantque
in muliere secundam longam, et tertiam breuem, cum tamen Ouidius Naso in
hoc versu. Eminet &amp; non est in muliere fides, secundam fecit breuem
&amp; tertiam longam. Et Vergilius: Nux, asinus, mulier simili sunt lege
ligati, hæc tria nil rectè faciunt si verbera cessent. Miror quo tandem
erumpet hæc audacia, ne dicam temeritas. Si quis tamen dissentit &amp;
suo more loqui et pronunciare cupiat, contemptis doctioribus et
uniuersali scriptorum consensu, sua cuique stet voluntas et sententia
per me, suum cuique pulchrum sit. Ego quidem nec ulterius, nec cum
quoquam acrius hac de re contendere studeo, nec bellum Grammaticale
contra quenquam instruo et suscipio (quod tam inane iudico quàm est ipsa
res inanis) sed quid conueniat
<span class = "pagenum">19</span>
tantùm consulo, quidque exteræ nationes in constantia et grauitate sua
permanentes de pronunciatione Græcæ et Latinæ linguæ sentiant, bona fide
explico. Non enim quæsitum hoc est, sed oblatum ex occasione
peregrinationis nostræ per Italian et Germaniam, ut in lib. nostro de
libris proprijs exposuimus. Cum igitur neque seria res sit hæc inepta
pronunciatio, neque ulla causæ magnitudo, nulla necessitas, nulla
commoditas rei atque gloriæ eò nos adegerit, neque plausibilis existat
doctis atquè grauibus, nec recepta Græcis, quid attinet obsoletam eam
reuocare in usum, si modò in usu prius fuit, de quo nondum constat inter
Grammaticos. Adhæc cum pronunciatio hæc noua sit planè rustica, ut ex
Adolpho Mercherio Brugensi scire licet, aut affectata nimium, quod
nostris sensibus certè patet, nec tamen uniuersalem consensum virorum
grauium et doctorum admiserit, id
<span class = "pagenum orig">(23)</span>
non arguit omnes sic pronunciasse sed aliquos: &amp; cum ex hac
occasione magna in re literaria sequatur perturbatio omnibus omnia pro
voluntate et arbitrio præter consuetudinem commouentibus, quod in bene
constituta rep. ferendum non fuit, malum præterea exemplum æditur ad
alia grauiora. Alioqui non magni referret utro modo pronunciaretur, cum
discrimen nullum est vitæ atquè sanguinis, nulla iactura virtutis et
rei, sed inanis spiritus et anhelitus quæ res est nihili. In istis
spiritibus non est cur quis velit seriò spiritum suum consumere, tam est
res exilis atquè vana. Optandum igitur ut cum quieta iam sint omnia, et
consensu hominum uniuersali paucis tantùm exceptis confirmata vetus
pronunciatio, persequamur eam, curemusque ne perturbetur. Nam ut
innouemus nulla facit rei magnitudo ut dixi. Omnes enim vident quam sit
leuis et ridicula, nequè ut tantos motus excitemus ulla fecit
necessitas, sed hominum quorundam vanitas, dum quiuis studeat nouæ rei
nouus author haberi.</p>
</div>

</body>
</html>
